[
    {
        "id":1,
        "title": "API ဆိုသည်မှာ",
        "body" : "Application Programming Interfaces ဆိုတဲ့ APIs ဟာ  မတူညီတဲ့ application တွေကြား တစ်ခုနဲ့ တစ်ခု  communicate လုပ်ဖို့နဲ့  information share ဖို့ ကူညီပေးတဲ့ တံခါးပေါက် ဖြစ်ပါတယ်။ အဲ့ဒီ application တွေ ဘယ်လို interact လုပ်ရမလဲဆိုတာကို သတ်မှတ်ပေးတာပဲ ဖြစ်ပါတယ်။\n\n၁။ API တွေက ဘယ်လို အလုပ်လုပ်တာလဲ။\n\nအပေါ်က သူ့ရဲ့ definition အတိုင်းပဲ API ကို connector အနေနဲ့ ယူဆနိုင်ပါတယ်။ Application Program Interface ဆိုတဲ့ API ကြောင့်ပဲ မတူညီတဲ့ application တွေဟာ တစ်ခုနဲ့တစ်ခု information ဖလှယ်နိုင်တာ ဖြစ်ပါတယ်။ ဒါဆို API တွေ ဘယ်လိုပုံစံ အလုပ်လုပ်တာလဲ။\n\nAPI ဘယ်လိုအလုပ်လဲကို မြင်သာအောင် ဥပမာပေးရမယ်ဆို သင်က စားသောက်ဆိုင်တစ်ခုမှာ အစားအသောက်မှာတယ်ဆိုပါစို့။ Customer ဖြစ်တဲ့ သင့်အနေနဲ့ အစားအသောက်ပြင်ဆင်ချက်ပြုတ်တဲ့ chef ကို တိုက်ရိုက်သွားပြီး မမှာပါဘူး။ Waiter ကသာ သင့်ဆီ order လာကောက် ၊ chef ကို သွားပြောပြီးမှ အစားအသောက်ကို သင့်ဆီ လာပို့ပေးတာပါ။ အဲ့ဒီ Waiter ရဲ့ တာဝန်က API အလုပ်လုပ်တဲ့ ပုံစံလိုမျိုးပါပဲ။\n\n၂။ API တွေက ဘာလုပ်ပေးတာလဲ။\n\nအထက်မှာ API အလုပ်လုပ်ပုံကို ပြောပြီးပြီဆိုပေမယ့် နည်းပညာစကားနဲ့ ပြောရရင် API တွေက ဘာလုပ်ပေးတာလဲ။ API ဟာ တခြား application ကနေ ကိုယ့် application ထဲကို အချက်အလက်တွေ သုံးလို့ရအောင် လုပ်ပေးတဲ့ မြန်ဆန်လွယ်ကူတဲ့ နည်းလမ်းကို ပေးပါတယ်။ ဒါ့အပြင် API ဟာ security မြှင့်ဖို့အတွက်  application တစ်ခုက သုံးခွင့်မရတဲ့ resources တွေရဲ့ access ကို ထိန်းချုပ်ထားတယ်။\n\n၃။ API တွေကို ဘာအတွက် သုံးတာလဲ\n\nData တွေ ထုတ်ယူဖို့အတွက် data ရယူတဲ့ ဘာအတွက်မဆို API တွေကို အသုံးပြုကြပါတယ်။ ဥပမာ – သင့်ရဲ့ ဖုန်းမှာ မေးခွန်းတစ်ခုမေးလိုက်တိုင်း အချက်အလက်ကို server ထံ ပို့ပြီးတော့ server က ပြန်ပို့လာတဲ့ response ကို ဖတ်လို့ရတဲ့ format အနေနဲ့ သင့်ဆီကို ပြန်ပို့ပေးတယ်။\n\nသင်နဲ့ ရင်းနှီးပြီးသားဖြစ်နိုင်တဲ့ API ပါဝင်တဲ့ တခြား process တွေကတော့\n\nလေယာဥ်လက်မှတ်နဲ့ ဟိုတယ်အတွက် Online booking တင်ခြင်း\nATM မှ  ငွေထုတ်ခြင်း\nDelivery service မှတစ်ဆင့် online ကနေ အစားအသောက်မှာယူခြင်း\nSoftware download လုပ်ခြင်း\n\nDeveloper တွေအတွက် အကယ်၍ ကိုယ့်ရဲ့ ကိုယ်ပိုင် application ထဲကို မြေပုံ ၊ မိုးလေဝသ အချက်အလက် ၊ အခြား software တွေ ပေါင်းထည့်ချင်ရင် လိုအပ်တဲ့အချက်အလက်တွေ offer လုပ်ပေးနိုင်တဲ့   ဖွင့်ထားပြီးသား public version ကို သုံးတာပဲဖြစ်ဖြစ် ၊ ကိုယ်တိုင် version တစ်ခု develop လုပ်ပြီးတော့ပဲဖြစ်ဖြစ်  API တစ်ခု တည်ထောင်ဖို့ လိုအပ်ပါလိမ့်မယ်။ ကိုယ်တိုင် develop လုပ်တာက ပိုပြီး ရှုပ်ထွေးပေမဲ့ ကိုယ့် application ရဲ့ လိုအပ်ချက်အတိုင်း customize လုပ်နိုင်ပါတယ်။ support team တစ်ခုနဲ့ တွဲလုပ်တဲ့အခါ ကိုယ်ပိုင် API ကို design ဆွဲရတာနဲ့ manage လုပ်ရတာက ပိုပြီး ရိုးရှင်းပါတယ်။\n\n၄။ API ရဲ့ ဥပမာများ\n\nAPI ဟာ ဘာလဲဆိုတာကို သေချာနားလည်သွားတဲ့အခါ ကိုယ့်အနီးအနားမှာပဲ API ရှိနေတယ်ဆိုတာ မှန်းဆနိုင်ပါလိမ့်မယ်။ သင့်ရဲ့ smartphone က application တွေကို ကြည့်လိုက်ရင် API နဲ့ ဆက်စပ်ပြီး အလုပ်လုပ်နေတာကို မြင်တွေ့နိုင်မှာ ဖြစ်ပါတယ်။ \n\nမိုးလေဝသအချက်အလက် ကို ဥပမာအနေနဲ့ ကြည့်မယ်ဆိုရင် လက်ရှိ မိုးလေဝသ application မှာ မြင်ရတဲ့ သတင်းအချက်အလက်ဟာ third party ကနေ API နဲ့အတူ ရယူထားတာဖြစ်ပြီး သင့်ရဲ့ dashboard နဲ့ ကိုက်ညီအောင် ပြန်ပြီး reformat လုပ်ထားတာပဲ ဖြစ်ပါတယ်။\n\nAPI နဲ့ အလုပ်လုပ်နေတဲ့ နောက်ထပ် ဥပမာကတော့ အွန်လိုင်း ခရီးသွား aggregator တွေပဲဖြစ်ပါတယ်။ Orbitz / Kayak လိုမျိုး ခရီးသွား site ကို ဝင်ကြည့်မယ်ဆိုရင် လေယာဥ်ခရီးစဥ် အချိန်ဇယား၊ လေယာဥ်လက်မှတ် စရိတ် ၊ တည်းခိုနိုင်သော hotel များနှင့် ဈေးနှုန်းများကို ကြည့်ရှုနိုင်မှာ ဖြစ်ပါတယ်။ အဲ့ဒီ ခရီးသွား booking site တွေဟာ API ကို အသုံးပြုပြီး လေကြောင်းလိုင်းများ နှင့် ဟိုတယ်များမှ အချက်အလက်များကို ရယူထားတာဖြစ်ပါတယ်။\n\nဒါ့အပြင် အကယ်၍ သင်ဟာ aggregator site ကနေ booking တင်တယ်ဆိုရင် သင့်ရဲ့ booking အတည်ပြုဖို့အတွက်လည်း API တွေကို အသုံးပြုပါတယ်။ API ကို ခရီးသွား site မှာ အချက်အလက်တွေကို ရှာဖွေဖို့အတွက်သာမက booking တင်ဖို့အတွက်ပါ အသုံးပြုကြပါတယ်။\n\n၅။ API အမျိုးအစားများ\n\nAPI များကို အောက်ပါအတိုင်း အမျိုးအစားခွဲနိုင်ပါတယ်။\n\nOpen APIs\nPartner APIs\nInternal APIs\nComposite APIs\nREST (Representational State Transfer)\nSOAP (Simple Object Access Protocol)\nXML-RPC\nJSON-RPC\n\nဒါကတော့ API နဲ့ ပတ်သက်တဲ့ အခြေခံ အချက်အလက်များထဲမှ အချို့ကို တင်ပြထားတာ ဖြစ်ပါတယ်။ နောက်တစ်ပုဒ်မှာတော့ Mobile application တွေမှာ API တွေက ဘယ်လို နေရာကနေ ဘာတွေလုပ်တယ်ဆိုတာကို ဆက်လက်တင်ပြသွားမှာ ဖြစ်ပါတယ်။",
        "comments" : [
            "မှတ်သားရပါတယ် ခင်ဗျ",
            "ကျေးဇူးတင်ပါတယ်",
            "မင်္ဂလာပါ"
        ],
        "category_id" : 1,
        "category" : {
            "id" : 1,
            "name" : "API"
        },
        "photo": "https://aungkoman.github.io/images/api.png"
    },
    
    {
        "id":2,
        "title": "Content ရေးရာမှာ သတိထားစရာ",
        "body" : "တစ်မူထူးခြားပြီးဆီလျော်တဲ့ content တွေဖန်တီးခြင်းက သင်ရဲ့လုပ်ငန်းကို တိုးတက်ဖို့ နည်းလမ်းကောင်းတစ်ခုဆိုပေမယ့် အကောင်းဆုံး စာရေးဆရာတွေတောင် တစ်ခါတစ်ရံ တွေ့နေကျ အမှားလေးတွေ လုပ်မိတတ်ကြပါတယ်။\n\nကိုယ့်ရဲ့လုပ်ငန်းအတွက် အကျိုးရှိမယ်လို့ မျှော်လင့်ထားတဲ့ content မျိုးကို ဖန်တီးဖို့ နာရီပေါင်းများစွာကြာအောင် အချိန်ပေးရပေမယ့် သာမန်မှားလေ့ရှိတဲ့အမှားတွေကြောင့် ကိုယ်ကြိုးပမ်းထားတာတွေ အလွယ်တကူ ပျက်စီးသွားနိုင်ပါတယ်။\n\nဒါကြောင့် ဒီတစ်ခေါက်မှာတော့ လုပ်ငန်းတစ်ခုအတွက် content တစ်ပုဒ်ကို စီစဥ်ပြီး ရေးတဲ့အခါ ရှောင်ရမယ့် မှားလေ့ရှိတဲ့အမှား ၁၀ ခုထဲကမှ ၅ ခု ကို ဆွေးနွေးတင်ပြသွားပါမယ်။\n\nနောက်တစ်ကြိမ် content ရေးတဲ့အခါမှာ အခုဖော်ပြမယ့်အချက်တွေကို ကိုးကားနိုင်သလို ရေးပြီးတဲ့အခါမှာလည်း ဒီအမှားတွေရှိမနေဘူးဆိုတာ သေချာအောင် တစ်ချက်ပြန်စစ်နိုင်ပါတယ်။\n\n၁။ Don’t write without a clear understanding of your audience\n\nContent creation မှာ ကိုယ်ရေးထားတဲ့ content က ဘယ်သူတွေအတွက် ရေးတယ်ဆိုတာ အရင်ဆုံးစဥ်းစားသင့်ပါတယ်။ ကိုယ့်ရဲ့စာဖတ်ပရိသတ်ကို သိထားမှသာ ကိုယ်ရေးနေတဲ့ အကြောင်းအရာဟာ ဘယ်သူတွေကို ဦးတည်ပြီးရေးနေတယ်ဆိုတာရယ် ၊ သူတို့တွေအနေနဲ့ ဘယ်လိုခေါင်းစဥ်မျိုးကို စိတ်ဝင်စား၊ ဂရုပြုလဲဆိုတာ နဲ့ သူတို့ကို ဘယ်လိုကူညီနိုင်မလဲဆိုတာကို သိနိုင်မှာဖြစ်ပါတယ်။ ပရိသတ်ကို နားလည်ဖို့လိုအပ်တဲ့ အဆင့်တွေကိုလုပ်ဆောင်ပြီးတာနဲ့ ကိုယ်ရဲ့ content ကို ဖတ်မယ့်သူတွေကို တိတိကျကျပုံဖော်ပြီး ရေးနိုင်မှာပါ။\n\n၂။ Don’t write without a clear purpose\n\nContent တစ်ပုဒ်ကို ဘာရည်ရွယ်ချက်နဲ့ ဘာကိုပြန်ရဖို့ ရေးတာလဲ? ပရိတ်သတ်တွေကို သတင်းအချက်အလက်ပေးဖို့လား? ဖျော်ဖြေဖို့လား? ကိုယ့်ရဲ့ brand သို့မဟုတ် ဝန်ဆောင်မှုကို ဝယ်ဖို့၊ သုံးဖို့လား? အစရှိတဲ့ ရည်ရွယ်ချက်အမျိုးမျိုးရှိနိုင်ပါတယ်။ ဘာကိုပဲ ရည်ရွယ်ထားပါစေ content စမရေးခင်ကတည်းက ကိုယ့်ရဲ့ ရည်ရွယ်ချက်ကို ရှင်းရှင်းလင်းလင်း နားလည်ထားရပါမယ်။ content တစ်ပုဒ်ကို ကိုယ့်အဖွဲအစည်းထဲက တစ်ယောက်ယောက်ရဲ့ တောင်းဆိုချက်ကြောင့် ရေးတယ်ဆိုရင်တောင် ဒီ content ကနေ ဘယ်လိုအကျိုးကျေးဇူးမျိုး ပြန်ရဖို့ မျှော်လင့်သလဲဆိုတာကို သေချာအောင် မေးမြန်းအတည်ပြုသင့်ပါတယ်။\n\nဒီအဆင့်မှာ ရည်ရွယ်ချက် မရေမရာနဲ့ content ကို ရေးလိုက်ပြီဆိုရင် ရေးနေရင်းမှာပဲ ဦးတည်ချက်သွေဖယ်နိုင်သလို အဲ့ဒီ content ကနေလည်း ကိုယ်လိုချင်တာကို ရမှာမဟုတ်ပါဘူး။ ဒါ့အပြင် စာဖတ်ပရိသတ်အနေနဲ့ သင့်ရဲ့ content ဟာ မရှင်းလင်းပဲ ရည်ရွယ်ချက်ပျောက်နေပြီး ငြီးငွေ့ဖို့ကောင်းတယ်လို့ ယူဆလိုက်ရင် သင့်ရဲ့ blog သို့မဟုတ် website က တခြား content တွေကို ဖတ်ဖို့ရာခိုင်နှုန်းနည်းသွားနိုင်ပါတယ်။ \n\n၃။ Don’t write without a clear plan or structure\n\nစိတ်ကူးအသစ်တွေပေါ်လာတိုင်း content အသစ်တစ်ပုဒ်ရေးတာထက် ကိုယ်ရေးမယ့် ခေါင်းစဥ်အတွက် စနစ်တကျတည်ဆောက်မလဲဆိုတာကို အချိန်ယူစီစဥ်သင့်ပါတယ်။ ဘယ်လို content မျိုးကိုတည်ဆောက်တာပဲဖြစ်ဖြစ် လိုက်နာရမယ့် အခြေခံစည်းမျဥ်း သုံးဆင့်ရှိပါတယ်။ \n\nကိုယ့်ရဲ့ content က ဘာအကြောင်းလဲဆိုတာနဲ့ စာဖတ်သူတွေအတွက် ဘယ်လိုမျိုး အကျိုးကျေးဇူးရနိုင်လဲဆိုတာကို ပထမဆုံးအပိုဒ်မှာ ရှင်းပြရပါမယ်။ နိဒါန်းက စာဖတ်သူရဲ့ အာရုံကို ဖမ်းစားဖို့အခွင့်အရေးဖြစ်တာကြောင့် ဘယ်သူက ၊ ဘာကို ၊ ဘယ်နေရာ ၊ ဘယ်အချိန်မှာ၊ ဘာကြောင့် ဆိုတဲ့ ငါးခု ပါအောင်ရေးသားဖို့လိုပါတယ်။\nစာကိုယ်မှာတော့ ကိုယ်ထည့်ချင်တဲ့ အချက်တစ်ခုစီကို စာပိုဒ်တစ်ပုဒ်စီနဲ့ အသေးစိတ်ဖော်ပြရပါမယ်။ စာပိုဒ်ရဲ့ ပထမဆုံးဝါကျများက ရှင်းလင်း တိကျဖို့လိုသလို ကျန်ဝါကျများမှာလည်း အသေးစိတ်ဖြန့်ပြီး ရေးသားဖို့လိုပါတယ်။ ခေါင်းစဥ်၊ ခေါင်းစဥ်ခွဲများ သုံးခြင်းက ဦးတည်ချက်မပျောက်အောင် ကူညီပေးနိုင်သလို စာဖတ်သူတွေအတွက်လည်း content ရဲ့ လမ်းကြောင်းကို ရှင်းရှင်းလင်းလင်းမြင်သာစေပါတယ်။\nဆောင်းပါး ၊ blog စတဲ့ content အမျိုးအစားတစ်ခုခုရဲ့ အဆုံးမှာတော့ ကိုယ်ဖော်ပြခဲ့တဲ့ အဓိကအချက်တွေကို ပြန်အကျဥ်းချုံးပြီး ဒီ content ကနေ စာဖတ်ပရိသတ်အနေနဲ့ ဘယ်လိုအကျိုးရနိုင်သလဲဆိုတာကို ဖော်ပြတဲ့ စာပိုဒ်တစ်ပိုဒ်ဖြစ်တဲ့ နိဂုံးကို ထည့်ပေးရပါမယ်။\n\nအကယ်၍ content စမရေးခင်ကတည်းက ဒီအဆင့်တွေကို အကြမ်းဖျဥ်းမစီစဥ်ထားရင် အရေးကြီးတဲ့ အချက်တွေကျန်ခဲ့တာမျိုး ၊ အကျိုးသက်ရောက်မှုနည်းပြီး အရမ်းရှည်တဲ့ content ကို ရေးမိတာမျိုး စတဲ့ ဆိုးကျိုးတွေဖြစ်နိုင်ပါတယ်။\n\n၄။ Don’t forget a call to action\n\nသင့်ရဲ့ ပရိသတ်အတွက် အနှစ်သာရရှိပြီးဆီလျော်တဲ့ content တစ်ပုဒ်ရေးပြီးပြီဆိုရင် နောက်ဆုံးအနေနဲ့ လုပ်ဖို့လိုတာကတော့ တိုက်တွန်းချက်တစ်ခုခုထည့်ဖို့ပါပဲ။ \n\nသင့်တိုက်တွန်းချက်ဟာ စာဖတ်သူအနေနဲ့ content ကိုဖတ်ပြီး ရထားတဲ့ အချက်အလက်တွေကနေတဆင့် နောက်ထပ်ဘာဆက်လုပ်ရမယ်ဆိုတာကို နှိုးဆော်တာမျိုး သို့မဟုတ် လမ်းကြောင်းပေးတာမျိုး ဖြစ်သင့်ပါတယ်။ သင့်ရဲ့ တိုက်တွန်းချက်ဟာ ကုန်ပစ္စည်း သို့မဟုတ် ဝန်ဆောင်မှုကို ရောင်းဖို့နဲ့ပတ်သက်တာပဲ ဖြစ်နေဖို့မလိုပေမယ့် ကိုယ့် content နဲ့ ကိုယ့်လုပ်ငန်း ကို ချိတ်ဆက်ချင်တယ်ဆိုရင်တော့ ဒါဟာ အချိန်ကောင်းပါပဲ။\n\nအကယ်၍ တိုက်တွန်းချက်တစ်ခုခု မပါဘူးဆိုရင် သင့်ပရိသတ်အနေနဲ့ နောက်တစ်ဆင့် ဘာလုပ်သင့်တယ်၊ ဘာလုပ်ရမယ်ဆိုတာနဲ့ ပတ်သက်ပြီး မရှင်းလင်းတာကြောင့် အဖြေရှာဖို့ တခြား website ကို သွားဖတ်တာမျိုး    ဖြစ်နိုင်ပါတယ်။\n\n၅။ Don’t write content that doesn’t add value or solve a problem for the reader\n\nContent marketing ရဲ့ အဓိကရည်ရွယ်ချက်တွေထဲကတစ်ခုက သင့်ပရိသတ်ကို တစ်နည်းတစ်ဖုံကူညီပေးမယ့် content မျိုးကိုရေးပြီး သင့်ရဲ့ brand ကို အများယုံကြည်လက်ခံလာမှုရလာအောင် တည်ဆောက်ဖို့ပါပဲ။\n\nသင့် content ရဲ့ အဓိကဦးတည်ချက်က ဖျော်ဖြေမှုအတွက်ပဲဆိုရင်တောင် စာဖတ်သူဟာ သင်ရေးတဲ့ အကြောင်းအရာကိုဖတ်ပြီး ဗဟုသုတ ၊ အတွေး တစ်ခုခု သေချာပေါက်ရသွားဖို့လိုပါတယ်။ \n\nအနှစ်သာရ သို့မဟုတ် ပြဿနာဖြေရှင်းချက် တစ်ခုခုပါတဲ့ content မျိုးရေးနိုင်ဖို့ စာရေးနေစဥ်မှာ ဒီစာကို ဖတ်ပြီး ပရိသတ်အနေနဲ့ ဘာရနိုင်လဲဆိုတာ ကိုယ့်ကိုယ်ကို ပြန်မေးပြီး ပြန်ဖြေတဲ့ အလေ့အကျင့်မျိုး လုပ်နိုင်ပါတယ်။ အဲ့လိုလုပ်တာက ကိုယ်ရေးနေတဲ့အကြောင်းအရာရဲ့ အနှစ်သာရကို ကိုယ့်ကိုယ်ကို ပြန်ရှင်းပြတာမျိုးဖြစ်တာကြောင့် စာဖတ်သူအနေနဲ့ content တစ်ပုဒ်က ပေးချင်တဲ့အနှစ်သာရကို နားမလည်လိုက်ပဲ ဖတ်ပြီးသွားတဲ့ အခြေအနေမျိုး လျော့နည်းသွားမှာဖြစ်ပါတယ်။\n\nအထက်ဖော်ပြပါအချက်ငါးချက်ဟာ Content ရေးရာမှာ သတိမထားမိလိုက်ပဲမှားတတ်တဲ့ အမှားမျိုးဖြစ်ပါတယ်။ နောက်တစ်ခေါက်မှာတော့ နောက်ထပ်မှားတတ်တဲ့အမှား ၅ ခုကို ဆက်လက်ဆွေးနွေးသွားမှာဖြစ်လို့ စောင့်မျှော်ဖတ်ရှုပေးပါဦး။",
        "comments" : [
            "မှတ်သားရပါတယ် ခင်ဗျ",
            "ကျေးဇူးတင်ပါတယ်",
            "မင်္ဂလာပါ"
        ],
        "category_id" : 2,
        "category" : {
            "id" : 2,
            "name" : "Content Marketing"
        },
        "photo": "https://aungkoman.github.io/images/api.png"
    },
    
    {
        "id":3,
        "title": "Content Marketing",
        "body" : "အခုနောက်ပိုင်းမှာ Content Marketing ကို အာရုံစိုက်လာကြတဲ့ ကုမ္ပဏီတွေ၊ နိုင်ငံတွေ တော်တော်များများရှိလာပါပြီ။ ၂၀၁၀ ခုနှစ်ဝန်းကျင်မှာ အမေရိကန်နိုင်ငံတွင်သော်လည်းကောင်း၊  ၂၀၁၄ ခုနှစ်ဝန်းကျင်မှာ ဂျပန်နိုင်ငံတွင်သော်လည်းကောင်း Content Marketing ကို အာရုံစိုက်လာကြပြီးတော့ Content Marketing အကြောင်းရေးထားတဲ့ စာအုပ်တွေထွက်ရှိခဲ့ပါတယ်။ တကယ်က Content Marketing ဆိုတာကြီးက အသစ်အဆန်းကြီးတော့မဟုတ်ပါဘူး။ ကျွန်တော်တို့ ကြားဖူးနားဝရှိတဲ့ Marketing Activity တစ်ခုအနေနဲ့ အရင့်အရင်တုန်းကနေ အသုံးပြုခဲ့ကြတာပါ။ \n\nContent တွေရှိလို့ သုံးစွဲသူတွေက စျေးဝယ်ကြတာလား?\n\nMarketing အကြောင်းစဉ်းစားတော့မယ်ဆိုရင် Consumer Buying Decision Process ကို သိထားဖို့ အင်မတန်မှကို အရေးကြီးပါတယ်။ Marketing နယ်ပယ်မှာ ဆရာတစ်ဆူဖြစ်တဲ့ Philip Kotler ကတော့ “သုံးစွဲသူတွေက သူတို့ဆီမှာ ဘာကိုလိုအပ်လဲဆိုတဲ့ Recognization of Need  ဖြစ်လာမှသာ စျေးဝယ်တဲ့အဆင့်ကို စတင်တယ် ” လို့ပြောခဲ့ပါတယ်။ ဒီ Recognization of Need ဆိုတဲ့ အဆင့်ကနေ နောက်ဆုံးအဆင့်ဖြစ်တဲ့ Post-purchase Evalutaion ဝယ်ယူခြင်းပြီးမြောက်သည့်အဆင့်ထိကို Consumer Buying Process အဆင့် ၅ ဆင့်လို့ သတ်မှတ်ပါတယ်။ \n\nပုံထဲမှ ဒုတိယအဆင့်ဖြစ်တဲ့ Information Search ဆိုတဲ့ အချက်အလက်များကို ရှာဖွေတဲ့အဆင့်မှာတော့ သုံးစွဲသူများ ရှာဖွေသုံးစွဲလေ့ရှိတဲ့ သတင်းအရင်းအမြစ် ၄ ခုကို ပြောပြပေးချင်ပါတယ်။ \n\nကိုယ်ရေးကိုယ်တာအချက်အလက်များ – မိသားစု၊ သူငယ်ချင်းများ၊ အိမ်နီးချင်းများ၊ မိတ်ဆွေများ\nစီးပွားရေးသတင်းအချက်အလက်များ – ကြော်ငြာများ၊ ဝက်ဘ်ဆိုက်များ၊ အရောင်း၀န်ထမ်းများ၊ ကုန်သည်များ၊ ကုန်စသည်ပြပွဲများ\nလူထုသတင်းအချက်အလက်များ – မီဒီယာ၊ ထုတ်ကုန်များကို စောင့်ကြည့်အကဲဖြတ်တဲ့ စားသုံးသူအဖွဲ့များ\nပင်မသတင်းအချက်အလက်များ – ထုတ်ကုန်လည်ပတ်မှု၊ ပြန်လည်သုံးသပ်ခြင်းနှင့်အသုံးပြုခြင်း\n\nဒီနေရာမှာ ပြောပြချင်တဲ့ သတင်းအရင်းအမြစ် ဆိုတာကတော့ Content တွေပါပဲ။ ကျွန်တော်တို့တွေ စျေးဝယ်တုန်းကအချိန်ကို ပြန်စဉ်းစားကြည့်လိုက်မယ်ဆိုရင် ကျွန်တော်တို့ သူငယ်ချင်းတွေ၊ မိတ်ဆွေတွေက ဒါလေးကောင်းတယ်လို့ ရည်ညွှန်းလိုက်လို့ ဝယ်လိုက်တာရှိသလို၊ ကိုယ့်ကိုယ်ကို အင်တာနက်ပေါ်မှ Reveiw တွေ၊ Blog တွေကို ဖတ်ပြီးဖြစ်စေ၊ ကုမ္ပဏီရဲ့ Product Page ကို သွားရောက်ကြည့်ရှု၍ ဖြစ်စေ  သတင်းအချက်အလက်တွေကို ရှာဖွေစုဆောင်းပြီးမှ ဝယ်မဝယ်ကို ဆုံးဖြတ်ကြပါတယ်။ \n\nကုမ္ပဏီတွေဘက်ကနေလည်း ကိုယ့်ကုန်ပစ္စည်းတွေကို စားသုံးသူတွေ ဝယ်လာအောင် လုပ်ဖို့အတွက်လည်း ကုန်ပစ္စည်းအသေးစိတ်အကြောင်းကို ရှင်းပြထားတာတွေ၊ Blog ရေးတာတွေ၊ အင်တာနက်မှတစ်ဆင့် ကြော်ငြာလုပ်တာတွေ စတာတွေကို လုပ်လာကြပါတယ်။ * ပြပွဲတွေ၊ Seminar တွေကလည်း Content အမျိုးစားထဲမှ တစ်ခုဖြစ်သလို၊ eBook တွေ ဗီဒီယိုတွေလည်း  Content အမျိုးစားတစ်ခုဖြစ်ပါတယ်။ \n\nတစ်နည်းအားဖြင့် Content Marketing တွင် ရောင်းသူက ဝယ်သူကို ကိုယ့်ကုန်ပစ္စည်းအကြောင်း၊ ကိုယ့်ကုမ္ပဏီအကြောင်းအရာများကို Content အနေနဲ့ဖော်ပြခြင်းဖြစ်ပါတယ်။ \n\nအင်တာနက်ပေါ်လာခြင်းကြောင့် စျေးဝယ်ပုံ ပြောင်းလဲလာကြတဲ့ သုံးစွဲသူများရဲ့ အပြုအမူများ။\n\nConsumer Buying Process ကို တခြားအဓိပ္ပာယ်ဖွင့်ဆိုထားတာတွေ များစွာရှိပါသေးတယ်။ ၎င်းတို့ထဲမှ Samuel Roland Hal က ၁၉၂၀ ခုနှစ်မှာ ထုတ်ဝေခဲ့တဲ့『Retail Advertising and Selling』မှာပါတဲ့「AIDMA」ကတော့ ကျော်ကြားလှပါတယ်။ သုံးစွဲသူများရဲ့ ကုန်ပစ္စည်းအကြောင်းကို သတိထားမိခြင်းမှ ဝယ်ယူသည်အထိ ရဲ့ဆုံးဖြတ်ပုံ အဆင့်ဆင့်ကို ပုံဖော်ထားတာဖြစ်ပါတယ်။ ဒီ「AIDMA」နဲ့ဆက်ကျင်ပြီး တစ်ဖက်မှာတော့ အင်တာနက်ပေါ်ပေါက်လာရာမှ စားသုံးသူများရဲ့ ပြောင်းလဲလာတဲ့ Buying Behavior ကို  「AISAS」လို့သတ်မှတ်ပါတယ်။ 「AISAS」 မှာ အင်တာနက်ကနေတစ်ဆင့် ဝယ်ယူလာကြတဲ့အတွက် Search and Share တို့ပါဝင်လာပါတယ်။ 「AIDMA」နှင့်「AISAS」\n\nအင်တာနက်မပေါ်လာခင်တုန်းကဆိုရင် သုံးစွဲသူတွေက ကုန်ပစ္စည်း နှင့်  ဝန်ဆောင်မှု သတင်းအချက်အလက်တွေကို ကိုယ်ကိုယ်တိုင်ရှာဖွေစုဆောင်းခဲ့ကြပါတယ်။ ရောင်းသူဘက်ကလည်း ဆိုင် သို့မဟုတ် ပြပွဲကို လာတဲ့သူတွေ၊ Catalog ကို လိုချင်လို့ လာရောက်မေးမြန်းတဲ့သူတွေကိုပဲ သတင်းအချက်အလက်တွေကို ပေးခဲ့တာပါ။ \n\nဒါပေမယ့် ယခု အင်တာနက်ခေတ်မှာတော့ Buying Process က ပြောင်းလဲသွားပြီး ဝယ်သူတွေက ကုန်ပစ္စည်းကို မဝယ်ခင် ကုန်ပစ္စည်းအကြောင်းကို ဦးစွာအင်တာနက်ပေါ်ကနေ ရှာဖွေတာတွေ၊ Reveiw တွေကို ဖတ်တာတွေ ပြုလုပ်လာကြပြီးမှသာ ကုန်ပစ္စည်းကို ဝယ်ဖို့စဉ်းစာလာကြပါတယ်။ ဒါကြောင့် သုံးစွဲသူတွေကို ကိုယ့်ပစ္စည်းဝယ်လာအောင်လုပ်မယ့် Content တွေကို များများထုတ်လုပ်နိုင်အောင် အားထုတ်လေလေ ကိုယ့်ကုန်ပစ္စည်းကို ဝယ်ယူဖို့စဉ်းစားသူတွေ တိုးများလာမှာ ဧကန်အမှန်ပါပဲ။ \n\nထို့နောက် ကိုယ့်ကုန်ပစ္စည်းတွေကို သုံးစွဲသူပြီးတဲ့ သုံးစွဲသူများရဲ့အတွေ့အကြုံကိုရေးသားထားတဲ့ သတင်းတွေ တစ်နည်းအားဖြင့် Customer Succsee Stories တွေကိုလည်း Content အနေနဲ့ ကိုယ့်ကုမ္ပဏီဝဘ်ဆိုက်မှာ တင်တာတွေလုပ်နိုင်ပါသေးတယ်။ ဒီလို Content တွေက ကိုယ့် Customer မဖြစ်သေးတဲ့ သူတွေ ကိုယ့်ကုန်ပစ္စည်းအကြောင်းပဲဖြစ်ဖြစ်၊ ကိုယ့်ကုမ္ပဏီအကြောင်းကိုပဲဖြစ်ဖြစ်ဖတ်ရှုမိပြီး နောက်ပိုင်းမှာ ကိုယ့် Customer လည်းဖြစ်လာနိုင်ပါသေးတယ်။\n\nအင်တာနက်မပေါ်ပေါက်လာမီ နှင့် အင်တာနက်ပေါ်ပေါက်လာပြီး ခြားနားပုံ\n\nအင်တာနက်ကြောင့် လူတွေရဲ့ Buying Behavior တွေကလည်း သိသိသာသာကို ပြောင်းလဲလာခဲ့ပါတယ်။ ဒီလိုအခြေအနေတွေကြောင့် လုပ်ငန်းတော်တော်များများဟာ Content တွေကို နည်းဗျူဟာချပြီး စနစ်တကျတကျ လုပ်ဆောင်သွားပါက ဝယ်ယူမှုအားကို အထောက်အကူပြုမှာလား ဆိုတာကို စဉ်းစားလာကြပါပြီ။ \n\nအရင်တုန်းက Content တွေကို Marketing Activity တစ်ခုနေနနဲ့  အသုံးပြုခဲ့ကြပေမယ့် ယခုဆိုရင် Conent Marketing ကို နည်းဗျူဟာကျကျအသုံးချရန် အာရုံစိုက်လာကြပါပြီ။ အကြောင်းရင်းကတော့ အင်တာနက်ကြောင့် ကိုယ့်ကုန်ပစ္စည်းအကြောင်း၊ ကိုယ့်ကုမ္ပဏီအကြောင်းအရာများကို ဖော်ပြပေးနိုင်တဲ့ Channel (လမ်းကြောင်း) တွေ အမြောက်အမြားပေါ်ထွက်လာပြီး သုံးစွဲသူတွေရဲ့ ဝယ်ယူမူအကျင့် (Buying Behavior)များ ပြောင်းလဲလာသောကြောင့်ဖြစ်ပါတယ်။ ",
        "comments" : [
            "မှတ်သားရပါတယ် ခင်ဗျ",
            "ကျေးဇူးတင်ပါတယ်",
            "မင်္ဂလာပါ"
        ],
        "category_id" : 2,
        "category" : {
            "id" : 2,
            "name" : "Content Marketing",
            "photo" : "https://aungkoman.github.io/images/api.png"
        },
        "photo": "https://aungkoman.github.io/images/api.png"
    },
    
    {
        "id":4,
        "title": "Machine Learning မိတ်ဆက်",
        "body" : "Machine Learning (ML) …. ဒီနေ့ခေတ်နည်းပညာတွေနဲ့ပတ်သက်နေရတဲ့သူတွေဟာ ဒီစကားလုံးနဲ့ ကင်းကွာလို့မရနိုင်ပါဘူး။ ဒါဆို Machine Learning ဆိုတာဘာလဲ၊ လက်တွေ့မှာ ဘယ်လိုအသုံးချလဲဆိုတာတွေကို လေ့လာကြည့်ရအောင်။\n\nML အကြောင်းပြောဖို့ Artificial Intelligence ဆိုတာဘာလဲ ဆိုတာကို အကျဉ်းချုံ့လေး အရင်ရှင်းပြချင်ပါတယ်။ အရှင်းဆုံးပြောရရင်တော့ လူသားတစ်ယောက်လို အသိဉာဏ်နဲ့နားလည်နိုင်တဲ့ ကွန်ပျူတာစနစ်တစ်ခုကို ဖန်တီးထားတဲ့ နည်းပညာကို AI လို့ခေါ်ပါတယ်။ တကယ်တော့ ဒီနေ့ခေတ် ကွန်ပျူတာ၊ မိုဘိုင်းဖုန်း အသုံးပြုနေတဲ့သူတွေဟာ AI နဲ့ ရင်းနှီးပြီးသားပါပဲ။ နေ့စဉ်ဘ၀မှာ digital နည်းပညာတွေနဲ့ပတ်သက်ပြီးလုပ်ကိုင်နေရပေမယ့် အခေါ်အဝေါ်အရ ဘယ်လိုခေါ်လဲ သတိမထားမိတာဖြစ်နိုင်ပါတယ်။ ဥပမာ-chatbot တို့၊ search engine တို့ဆိုတာဟာ AI နည်းပညာတွေပါပဲ။ \n\nML ဟာ AI ကို အသုံးပြုပြီး database ထဲရှိ data တွေကနေတစ်ဆင့် information တွေထွက်လာအောင်၊ သုံးသပ်ဝေဖန်ချက်တွေလုပ်လို့ရအောင်၊ အချက်အလက်တွေနဲ့ပတ်သက်တဲ့ error တွေရှိနေရင်လည်း အလွယ်တကူဖြေရှင်းလို့ရအောင် လုပ်ဆောင်ပေးနိုင်တဲ့ ယန္တယားတစ်ခုပါ။ system တစ်ခုထဲက data တွေကိုထုတ်ယူသုံးစွဲတဲ့နေရာမှာ အဓိကထားအသုံးပြုပါတယ်။ အခြေခံအားဖြင့် system ထဲမှာရှိတဲ့ တည်ဆောက်မှုပုံသဏ္ဍာန်တွေကို ဖမ်းယူပြီး သတင်းအချက်အလက်တွေကိုထုတ်ပေးပါတယ်။ ဥပမာ – ရုပ်ပုံတစ်ခုထဲကအချက်အလက်ရှာဖွေထုတ်ယူတဲ့စနစ် (Image Recognition System) က ဒီရုပ်ပုံဟာ လူပုံလား၊ ခွေးပုံလား ခွဲခြားထုတ်ပြနိုင်အောင် ML ကိုအသုံးပြုထားပါတယ်။ Data structure တွေမှာဆိုရင်တော့ ချမှတ်ထားတဲ့စည်းမျဉ်းဥပဒေတွေ၊ data တည်ဆောက်ပုံတွေရဲ့ ပုံသဏ္ဍန်ကိုဖမ်းယူပြီး လိုအပ်နေတဲ့ ဖြေရှင်းချက်တွေ၊ ဝေဖန်ဆန်းစစ်လို့ရမယ့် သတင်းအချက်အလက်တွေ ကိုဆွဲထုတ်ပေးပါတယ်။ \n\nML ထည့်ထားတဲ့ software တစ်ခုကနေလိုအပ်တဲ့ ဖြေရှင်းချက်တွေထွက်လာစေဖို့ ကြိုတင်စီမံပြင်ဆင်မှုတွေကတော့လိုအပ်ပါတယ်။ ရှိရမယ့် စည်းမျဉ်းတွေ data တွေကို system ထဲကြိုတင်ထည့်ထား၊ တည်ဆောက်ပုံ ပုံသဏ္ဍာန်ကိုဖမ်းယူမယ့် သက်ဆိုင်ရာ စည်းမျဉ်းတွေကိုလည်း ထည့်ထား ဒီနှစ်ခုလုံးပြင်ဆင်ပြီးသွားပြီဆိုတော့မှ system ဟာ ML ကိုသုံးပြီး အောက်ပါလုပ်ဆောင်ချက်တွေကို လုပ်ဆောင်နိုင်ပါလိမ့်မယ်။ \n\nသင့်လျော်ရာ data တွေကို ရှာဖွေ၊ ထုတ်ဖော်၊ ခြုံငုံပြခြင်း\nထွက်လာတဲ့ data တွေကို ခွဲခြမ်းစိတ်ဖြာပြီး ခန့်မှန်းချက်များပြုလုပ်ခြင်း\nရလဒ်တွေပေါ်မူတည်ပြီး ဖြစ်နိုင်ချေများကို တွက်ချက်ပေးခြင်း\nအကောင်အထည်ဖော်လုပ်ဆောင်ရန်အတွက် လိုက်လျောညီထွေဖြစ်အောင်ပြုလုပ်ပေးခြင်း\nဖမ်းယူရရှိထားသောပုံသဏ္ဍာပေါ်မူတည်၍ လုပ်ငန်းစဉ်များကို ပိုမိုကောင်းမွန်အောင် လုပ်ဆောင်ပေးခြင်း\nMachine Learning အလုပ်လုပ်ပုံ\n\nML အလုပ်လုပ်ပုံဟာ လူသားတစ်ယောက် သင်ယူလေ့လာပုံနဲ့ ဆင်တူပါတယ်။ ကလေးတစ်ယောက်ကို အရာဝတ္ထုတွေပါတဲ့ရုပ်ပုံတွေကိုပြလိုက်တဲ့အခါ တစ်ပုံနဲ့တစ်ပုံ ဘယ်လိုကွဲပြားတယ် ဘယ်ပုံကဘာပစ္စည်းလဲဆိုတာ လေ့လာခွဲခြားနိုင်သလို system ထဲထည့်ထားတဲ့ data တွေကို အမိန့်ပေးချက်တွေကို ကွန်ပျူတာက ဘာ data တွေလဲ၊ ဘာစည်းမျဉ်းတွေလဲ သိအောင်လေ့လာပါတယ် ပြီးတော့ ကွဲပြားခြားနားမှုကို ရှာပါတယ်။ ဒီလိုလုပ်လို့ရဖို့အတွက်လည်း software ထဲကို data တွေထည့်၊ အဲဒီ data တွေကိုဘယ်လိုဖတ်ရမလဲဆိုတဲ့ စည်းမျဉ်းတွေကိုပါ ထည့်သွင်းထားတာပါ။ ဥပမာ – programmer က software ထဲမှာ ဒီဟာကတော့ လူပါ (=‘human’) ၊ ဒီဟာကတော့ လူမဟုတ်ပါဘူး (=‘no human’) လို့သတ်မှတ်ထားလိုက်ပါမယ်။ programmer ရဲ့နောက်ဆက်တွဲ တုံ့ပြန်မှုတွေကို ထပ်ရရှိပါမယ်၊ system ထဲမှာ ထည့်သွင်းထားပြီးသား စည်းမျဉ်းသတ်မှတ်ချက်တွေက အဲဒီတုံ့ပြန်ချက်တွေကိုအသုံးပြုပြီး ပိုမိုကောင်းမွန်တဲ့ model ကိုဖန်တီးပေးပါတယ်။ နောက်ဆုံးမှာ ဒီ model တွေက ဘယ်ဟာကတော့လူပါ ဘယ်ဟာကတော့ လူမဟုတ်ပါဘူး ဆိုတာတွေကို ခွဲခြားဖော်ပြပေးပါမယ်။ \n\nတကယ်တော့ ML ဟာ အမျိုးအစား ၂ခုတည်းလောက်ကို ခွဲခြားဖော်ပြပေးရုံတင်မကပါဘူး။ KUKA လို့ခေါ်တဲ့ table tennis စက်ရုပ်ကို နမူနာအနေနဲ့ကြည့်မယ်ဆိုရင် machine တစ်ခုဟာ ကစားပွဲတစ်ခုရဲ့ ရှုပ်ထွေးလှတဲ့သဘောတရားတွေ၊ ပြိုင်ဘက်ကစားသမားရဲ့ ကစားကွက်တွေကို ဘယ်လိုဖမ်းယူမှတ်သားပြီး ချန်ပီယံဖြစ်အောင် ဘယ်လိုတောင်လုပ်ဆောင်ပေးနိုင်သလဲဆိုတာ မှန်းဆတွေးတောကြည့်လို့ရပါတယ်။ \n\nMachine Learning ရဲ့ အကျိုးကျေးဇူးများ\n\nML ဟာ လူသားတွေ လုပ်ငန်းတွေကို ထိထိရောက်ရောက်နဲ့ ဖန်တီးဆန်းသစ်မှုရှိရှိ လုပ်ဆောင်နိုင်အောင် ပံ့ပိုးပေးတယ်ဆိုတာ အထူးပြောစရာမလိုတော့ပါဘူး။ သင်ကိုယ်တိုင်လည်း ML ကတစ်ဆင့် ကွန်ပျူတာစနစ်ထဲကို ရှုပ်ထွေးသောအလုပ်တွေကိုပဲဖြစ်ဖြစ်၊ ပုံမှန်လုပ်နေကျ သမရိုးကျအလုပ်တွေကိုပဲဖြစ်ဖြစ် ထည့်သွင်းနိုင်ပြီး စာရွက်စာတမ်းတွေကို scan ဖတ်ခြင်း၊ သိမ်းဆည်းခြင်း၊ ဖိုင်တွဲခြင်း တွေကအစ ဓာတ်ပုံတွေကို စနစ်တကျစုစည်းခြင်း၊ ပြင်ဆင်ခြင်း များအထိပါ ပြုလုပ်နိုင်ပါတယ်။ ရိုးရှုင်းတဲ့လုပ်ငန်းတွေကိုလုပ်ဆောင်ပေးနိုင်တဲ့အပြင် self-learning machine တွေဆိုရင် ရှုပ်ထွေးတဲ့လုပ်ငန်းတွေကိုပါလုပ်ဆောင်ပေးနိုင်ပါတယ်။ ဥပမာ – error pattern တွေကို ဖမ်းယူစစ်ဆေးပေးခြင်းမျိုးပေါ့။ ဒါဟာ အဓိက အကျိုးကျေးဇူးပါပဲ။ အထူးသဖြင့် ကုန်ပစ္စည်းထုတ်လုပ်ရေးစက်ရုံတွေမှာဆိုရင် အမှားကင်းစင်ပြီး စဉ်ဆက်မပြတ်ထုတ်လုပ်နိုင်မှုဟာ အရေးကြီးတာကြောင့် error စစ်ဆေးပေးနိုင်တဲ့ML ဟာ အတော်ကိုအသုံးဝင်ပါတယ်။ ML ရဲ့ တိကျမှန်ကန်ပြီး ကြိုတင်စစ်ဆေးပေးနိုင်မှုကြောင့် စက်ပစ္စည်းချို့ယွင်းလို့ အချိန်ကုန် ငွေကုန် ထုတ်ကုန်လျော့ကျတာတွေကိုပါ ကာကွယ်ပေးနိုင်ပါတယ်။ \n\nခုနောက်ပိုင်းမှာ self-learning programs တွေကို ဆေးဘက်ဆိုင်ရာလုပ်ငန်းတွေမှာပါ အသုံးပြုလာကြပါပြီ။ ဆေးဘက်ဆိုင်ရာ ထုတ်လုပ်မှု၊ လေ့လာမှုတွေနဲ့ပတ်သက်တဲ့ data ပမာဏကြီးကြီးမားမားကို အသုံးပြုလာမယ့်အခါမှာဆိုရင် application တွေဟာ ဆရာ၀န်ပေးလိုက်တဲ့ဆေးက မိမိနဲ့မတည့်ဘူးဆိုတာကို သတိပေးနိုင်လောက်တဲ့အထိ အသိဉာဏ်ရှိလာကြမှာပါ။ လူနာရဲ့မျိုးရိုးဗီဇ လိုအပ်ချက်တွေကို စစ်ဆေးလမ်းညွှန်ပေးမှုတွေအထိလည်း လုပ်ဆောင်လာနိုင်ပါလိမ့်မယ်။ \n\nML ရဲ့ အကြောင်းအရာတွေဟာ တော်တော်လေးကျယ်ပြန့်ပါတယ်။ ခုဆိုရင် သူ့ရဲ့ အဓိပ္ပာယ်၊ အလုပ်လုပ်ပုံ၊ အသုံးဝင်အရေးပါပုံတွေကို သိရှိရပြီဆိုတော့ နောက်အပတ်တွေမှာလည်း ML အတွက်အသုံးပြုနိုင်တဲ့နည်းစနစ်တွေ၊ ML အမျိုးအစားတွေ အကြောင်းကို ထပ်မံဖော်ပြပေးပါဦးမယ်။ Stay Connected!",
        "comments" : [
            "မှတ်သားရပါတယ် ခင်ဗျ",
            "ကျေးဇူးတင်ပါတယ်",
            "မင်္ဂလာပါ"
        ],
        "category_id" : 3,
        "category" : {
            "id" : 3,
            "name" : "Machine Learning",
            "photo" : "https://aungkoman.github.io/images/api.png"
        },
        "photo": "https://aungkoman.github.io/images/api.png"
    },
    {
        "id":1,
        "title": "Data Management ဆိုသည်မှာ",
        "body" : "Data တွေရဲ့ အခန်းကဏ္ဍ\n\nလူတွေ နေ့စဉ်လှုပ်ရှာသွားလာနေထိုင်နေကြတဲ့ အချိန်တိုင်းဟာ data နဲ့မကင်းနိုင်ကြပါဘူး။ မနက်စာစားတာကအစ ဒီနေ့ ဘာစားလဲ ငွေဘယ်လောက်ကုန်လဲ အိမ်မှာပြင်ဆင်ပြီးစားတာလား၊ အပြင်ကဝယ်စားရင် ဘယ်ဆိုင်ကဝယ်တာလဲ … ဒါတွေအားလုံးဟာ data တွေပါပဲ။ မြန်မာလိုပြောရင်တော့ အချက်အလက်ပါ။ ကိုယ့်ရဲ့ နေ့စဉ်မနက်စာစားတဲ့ အချက်အလက်တွေကို စုထားမယ်ဆိုရင် လကုန်မှာ ပြန်ကြည့်ပြီး ကိုယ့်ကိုကိုယ် ပြန်ဆန်းစစ်လို့ရပါတယ်။ ငါ ဆီများတာတွေဘယ်လောက်စားလိုက်မိပြီလဲ၊ အပြင်မှာစားတာ ဒီလထဲမှာ ဘယ်နှကြိမ်တောင်ရှိလဲ၊ မနက်စာအတွက် တစ်ရက်ကိုပျမ်းမျှ ဘယ်လောက်ကုန်နေလဲ စသည်ဖြင့် တကယ်ဖြစ်ခဲ့တဲ့ အခြေအနေတွေကိုသိရှိနိုင်ပါတယ်။ ဒီလို personal data တွေတောင် ဘယ်လောက်အရေးပါသလဲ သိပြီးပြီဆိုရင် အဖွဲ့အစည်းတစ်ခုမှာ လုပ်ငန်းတစ်ခုမှာ data တွေဟာဘယ်လောက်အရေးကြီးတဲ့ အခန်းကဏ္ဍကပါ၀င်နေသလဲဆိုတာ မှန်းကြည့်လို့ရပါပြီ။ \n\nဥပမာတစ်ခုအနေနဲ့ ကားလိုင်းတစ်ခုရဲ့ data ကိုထုတ်ပြပါမယ်။ ခရီးသည်တစ်ယောက်ချင်းစီရဲ့ အချက်အလက်တွေကို စက်ကိရိယာနဲ့စနစ်နဲ့ပေါင်းပြီး သိမ်းမှတ်ထားမယ်ဆိုရင် ဘယ်ခရီးသည် ဘယ်အချိန်မှာကားလာစီးလဲ၊ နေ့စဉ်စီးတာလား၊ ဘယ်လောက်ကြာတစ်ခါစီးတာလဲ၊ ခရီးအကွာအဝေးဘယ်လောက်ထိစီးလဲ၊ ဘယ်နေရာတွေကိုအများဆုံးသွားတတ်လဲ၊ ဒီနေ့ခရီးသည် ဘယ်နှယောက်ရသလဲ စတဲ့ data တွေထွက်လာမှာပါ။ ဒီ data တွေကို ၀န်ဆောင်မှုအတွက်၊ ကြော်ငြာအတွက်၊ မှုခင်းကိစ္စတွေအတွက် စသည်ဖြင့် ရည်ရွယ်ချက်မျိုးစုံအတွက် အသုံးပြုနိုင်ပါတယ်။ ဒါကြောင့် data တွေကို စနစ်တကျမှတ်သားထားဖို့က အရေးကြီးလာပြီး data management ကိုလည်း လိုအပ်လာပါပြီ။\n\nData Management ဆိုတာဘာလဲ\n\nအဖွဲ့အစည်းတစ်ခုရဲ့ အလေ့အထ၊ အယူအဆ၊ နည်းလမ်း တွေနဲ့ data အရင်းအမြစ်တွေ ထိန်းချုပ်ပေးတဲ့စနစ်ကို ပြီးပြည့်စုံစွာ ပေါင်းစပ်မှုကို data management လို့ခေါ်ပါတယ်။ data တစ်ခုစတင်ဖြစ်တည်လာရာကနေ အဆုံးသတ်သွားတဲ့အထိ ကြားထဲကဆင့်ကဲဖြစ်စဉ်အားလုံးမှာ data management က ဒွန်တွဲပါ၀င်နေပါတယ်။ data management ဟာ လုံခြုံသော၊ ထိရောက်သော၊ ကုန်ကျစားရိတ်နဲ့ထိုက်တန်သော နည်းလမ်းတွေကိုအသုံးပြုပြီး စုဆောင်းမှတ်သားထားတဲ့ data တွေကို လိုသလို ရှုထောင့်မျိုးစုံကနေ အလွယ်တကူ ဝေဖန်ပိုင်းခြား ဆုံးဖြတ်နိုင်အောင် ပြုလုပ်ပေးနိုင်ပါတယ်။ \n\nData management ဆိုရာမှာ သူ့ရဲ့လုပ်ဆောင်ချက်တွေ အမျိုးမျိုးရှိပါတယ်။ \n\nမတူညီတဲ့နေရာတွေမှာ သိမ်းထားတဲ့ data တွေကို ဖန်တီးခြင်း၊ အသုံးပြုခြင်း၊ ပြင်ဆင်ခြင်း\nData တွေကို cloud တွေ နဲ့ ကိုယ်ပိုင် server တွေမှာသိမ်းဆည်းခြင်း\napplication တွေ analytic tool တွေကနေ data ကိုခေါ်သုံးခြင်း\nအကြောင်းအမျိုးမျိုးကြောင့်ပျက်သွားတဲ့ data တွေကို ပြန်လည်ခေါ်ယူလို့ရအောင် စီမံထားခြင်း\nData တွေကို အချိန်မရွေး အခြေအနေမရွေးမှာ သုံးစွဲနိုင်အောင် စီမံထားခြင်း\nData တွေကို လုံခြုံမှုရှိအောင် ကာကွယ်ထားခြင်း\nတည်ဆဲ စည်းမျဉ်းဥပဒေများပေါ်မူတည်ပြီး ဖျက်သင့်တဲ့ data တွေကိုဖျက်ခြင်း၊ မှတ်တမ်းတင်ထားသင့်တဲ့ data တွေကို အချိန်အပိုင်းအခြားအလိုက် အမျိုးအစားအလိုက် မှတ်တမ်းတင်ထားခြင်း စတာတွေဟာ Data management ရဲ့လုပ်ငန်းတွေပါပဲ။ \n\nData management ဟာ အောက်ပါ သဘောတရားတွေနဲ့လည်း ယှက်နွယ်နေပါသေးတယ်။ \n\nData သုံးစွဲခြင်း – data တွေကိုဘယ်နေရာမှာပဲ သိမ်းထားသိမ်းထား စုစည်းအသုံးချနိုင်မှု\nData အရည်အသွေး – data ဖြစ်စဉ် အစကနေအဆုံး တစ်လျှောက်လုံး တိကျအောင် ရည်မှန်းထားတဲ့အတိုင်း အသုံးချနိုင်အောင် ပြုလုပ်ပေးမှု (ထိုသို့ပြုလုပ်ပေးမှုက မည်သည့် data ပမာဏ၊ အမျိုးအစား အတွက်မဆို ရည်မှန်းချက်ကို ပိုမိုကောင်းမွန်စွာအောင်မြင်စေပါတယ်၊ တိကျသေချာတဲ့ data တွေကို ရရှိစေပါတယ်)\nData ပြင်ဆင်ခြင်း – ပိုင်းခြားဆန်းစစ်ရန်နဲ့ အစီရင်ခံတင်ပြရန်အတွက် data ပြင်ဆင်မှု လုပ်ထုံးလုပ်နည်း\nData ပေါင်းစပ်ခြင်း – မတူညီတဲ့ data အမျိုးအစားတွေကို ပေါင်းစပ်မှု\nData Federation – နေရာမျိုးစုံက data တွေကိုပေါင်းစပ်ပြီး  အဲဒီပေါင်းစပ်ထားတဲ့ data တွေကို နေရာအသစ်မှာ သွားသိမ်းစရာမလိုဘဲ သတင်းအချက်အလက်အဖြစ် ပုံဖော်ကြည့်ရှုနိုင်အောင် ပြုလုပ်ပေးတဲ့ virtual data integration\nData ထိန်းချုပ်ခြင်း – စီးပွားရေးမဟာဗျူဟာနဲ့ data စနစ်တွေကြား ညီညွတ်မှုရှိစေဖို့ စီမံခန့်ခွဲနိုင်အောင် ချမှတ်ထားတဲ့ စည်းမျဉ်းများ၊ ဆုံးဖြတ်ချက်များ။ \nMaster Data Management (MDM) – သာမန်data, အရေးကြီးdata တွေကို ဗဟိုထိန်းချုပ်မှုတစ်ခုတည်းအောက်မှာ သတ်မှတ်ခြင်း၊ တညီတညွတ်တည်းဖြစ်စေခြင်း၊ စီမံခန့်ခွဲခြင်း\nData စီးဆင်းမှု – အချိန်နဲ့တစ်ပြေးညီပြောင်းလဲနေတဲ့ data တွေကို ပိုင်းခြားဆန်းစစ်မှု ( အသုံးပြုသူတွေအနေနဲ့ အချိန်နဲ့တစ်ပြေးညီပြောင်းလဲနေတဲ့ data တွေကို အတည်တကျ မသိမ်းဆည်းမီမှာကိုပဲ ပြတ်သားထင်ရှားသောရလဒ် ထွက်လာအောင် တစ်နေရာတည်းကနေ အဆင်သင့် စစ်ထုတ်၊ သန့်စင်၊ အမှားပြင်ဆင်တာတွေ ပြုလုပ်နိုင်စေပါတယ်)\nInformation system ရဲ့ အခန်းကဏ္ဍ\n\nInformation system နဲ့ data management တို့ရဲ့ ပူးပေါင်းမှုက အကြီးစား data ဖွဲ့စည်းပုံ၊ အချိန်နဲ့တစ်ပြေးညီ ဆန်းစစ်မှု၊ data တည်ဆောက်ပုံနဲ့ အခြားသော သတင်းအချက်အလက်သုံးစွဲမှုတို့ရဲ့ စိန်ခေါ်မှုတွေကို ကောင်းကောင်းဖြေရှင်းပေးနိုင်ပါတယ်။ ကြီးမားကျယ်ပြန့်တဲ့ ကွဲပြားခြားနားတဲ့ အချိန်နဲ့အမျှ ပြောင်းလဲနေတဲ့ data တွေကို ထိရောက်တဲ့ သတင်းအချက်အလက် အသုံးချမှုဖြစ်အောင် ပေါင်းစပ်ဖန်တီးပေးနိုင်ဖို့က တကယ့်စိန်ခေါ်မှုပါပဲ။ \n\nData ဟာ သူ့ချည်းသီးသန့်ရှိနေတဲ့အခါ ဘာမှအဓိပ္ပာယ်မရှိပါဘူး။ အဲဒီ data တွေကို သုံးသပ်၊ လေ့လာဆန်းစစ်, စုပေါင်းလိုက်မှသာ အဓိပ္ပာယ်ရှိသွားမှာပါ။ အဲဒီအဓိပ္ပာယ်တွေဟာ သတင်းအချက်အလက်ဖြစ်လာမှာပါ။ ရည်မှန်းထားတဲ့ ပန်းတိုင်အတွက် တန်ဖိုးရှိတဲ့ သတင်းအချက်အလက်တွေပါ။ လုပ်ငန်းအတွက် ကောင်းမွန်မှန်ကန်တဲ့ ဆုံဖြတ်ချက်တွေချနိုင်အောင် ထုထည်ပမာဏကြီးမားတဲ့ data တွေထဲကနေ တန်ဖိုးတွေထုတ်ဖို့၊ သတင်းအချက်အလက်တွေထွက်လာဖို့ ပိုင်းခြားဆန်းစစ်ရတဲ့အခါမှာ  data management နဲ့ information system တို့ နေရာတကျပါ၀င်ဖို့ အထူးလိုအပ်လှပါတယ်။ Information system ရဲ့ အခန်းကဏ္ဍကို ပိုမိုမြင်သာနားလည်အောင် အချို့သော အခြေခံ စီမံခန့်ခွဲမှုနည်းလမ်းတွေကို ထုတ်ပြပါမယ်။ \n\nCloud Data Management\n\nCloud နည်းပညာဆိုတာ data တွေကို online server တွေမှာသိမ်းလို့ရတဲ့ နည်းပညာတစ်ခုပါပဲ။ Data ပွားထားခြင်း၊ ပျက်သွားတဲ့ data တွေကိုပြန်လည်ခေါ်ယူခြင်း၊ မှတ်တမ်းတင်ထားခြင်း၊ ရှာဖွေခြင်း၊ ပိုင်းခြားဆန်းစစ်ခြင်း စတဲ့ data management လုပ်ငန်းတွေကိုလုပ်ဆောင်ဖို့ cloud server ပေါ်မှာ data တွေကို တစ်နေရာတည်း ပေါင်းစည်းထားခြင်းကိုတော့ cloud data management လို့ခေါ်ပါတယ်။ \n\nMaster Data Management\n\nအရေးကြီးတဲ့ data တွေကို အဖွဲ့အစည်းတစ်ခုအတွင်း ပြန့်ကျဲမနေဘဲ တစ်ခုတည်းသော အကိုးအကားဖြစ်အောင် ဖန်တီးပေးဖို့ စနစ်တစ်ခု သတ်မှတ်ပေးတဲ့ နည်းလမ်းပါ။ \n\nReference Data Management\n\nMaster data management ကနေ ဆင်းသက်လာတဲ့နည်းလမ်းပါ။ အခြားနေရာတွေကပါ ယူသုံးလို့ရမယ့် ခွင့်ပြုတန်ဖိုးတွေကို သတ်မှတ်ပေးပါတယ်။ ဥပမာ – အတိုင်းအတာယူနစ်များ၊ နိုင်ငံကုဒ်\n\nETL and Data Integration\n\nExtract, Transform, Load (ETL) ဆိုတာက data တွေကို တစ်နေရာကနေ သို့မဟုတ် နေရာမျိုးစုံကနေ သတ်မှတ်ထားတဲ့ စနစ်တစ်ခု (ဥပမာ – data warehouse : data တွေကို ပိုင်းခြားဆန်းစစ်မှုလုပ်နိင်အောင် ပုံစံအမျိုးမျိုးနဲ့ ထောက်ပံ့ပေးပါတယ်) ထဲသို့ ကူးယူခြင်း ဖြစ်ပါတယ်။ Data integration ကတော့ အဓိပ္ပာယ်ရှိတဲ့ အသုံးဝင်တဲ့ သတင်းအချက်အလက်တွေရရှိအောင် နေရာမျိုးစုံက data တွေကိုပေါင်းစပ်ခြင်း ဖြစ်ပါတယ်။ \n\nData Analytics and Visualization\n\nData warehouse ထဲမှာ စုစည်းပြင်ဆင်ထားတဲ့ data တွေကို ယူသုံးပြီး graph၊ chart တွေပြုလုပ်ပြီး လုပ်ငန်းအတွက် သုံးသပ်လေ့လာချက် ဆုံးဖြတ်ချက်တွေရရှိအောင် ပိုင်းခြားဆန်းစစ်ပေးခြင်း ဖြစ်ပါတယ်။\n\nဒီ အခြေခံ data management နည်းလမ်း ၅ခုကို သိပြီးသွားပြီဆိုတော့ သုံးလို့ကောင်းတဲ့ data management tool တွေက ဘာတွေလဲဆိုတာ နောက်အပတ်မှာ ဖော်ပြပေးသွားမှာဖြစ်လို့ စောင့်မျှော်ဖတ်ရှုစေလိုပါတယ်။",
        "comments" : [
            "မှတ်သားရပါတယ် ခင်ဗျ",
            "ကျေးဇူးတင်ပါတယ်",
            "မင်္ဂလာပါ"
        ],
        "category_id" : 4,
        "category" : {
            "id" : 4,
            "name" : "Data Management",
            "photo" : "https://aungkoman.github.io/images/api.png"
        },
        "photo": "https://aungkoman.github.io/images/api.png"
    }
]